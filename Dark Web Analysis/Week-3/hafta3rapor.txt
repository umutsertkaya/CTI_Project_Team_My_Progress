Dark web, birçok tehlikeyi barındıran derin bir denizdir. Bu denize dalarken güvenlik önlemlerine hassasiyet göstermek ve bilinçli hareket etmek hayati öneme sahiptir. Bu dalış maceranızda geniş bir yelpazeye sahip legal ve illegal içeriklerle karşı karşıyasınız. Bu sebeple etik ilkelere riayet ederek ne yaptığını bilen bir biçimde hareket etmeniz gerekmektedir. Sizlere bu raporda karşınızda bulunan riskler, bu risklere karşı alınabilecek önlemler ve bu denizde yüzerken riayet edilmesi gereken etik hususlardan bahsedeceğim.

İlk olarak risklerden bahsetmekle başlayalım. Dark web, temel olarak anonimlik üzerine kurulmuş bir yapıdır. Bu anonimlik özellikle illegal işler yürüten kötü niyetli kişileri cezbetmekte ve kendine çekmektedir. Elbette kendisine kötü niyetli kişileri çektiği dark web, güvenlik güçlerinin de son derece ilgisini çekmektedir. Dark web'in azımsanmayacak kadar büyük bir kısmı sahte içerikler, kimlik avları, dolandırıcılık gibi aldatıcı içeriklerle doludur. Burada kötü niyetli kişiler, insanları ağına düşürerek zarar vermeyi amaçlarken güvenlik güçleri de potansiyel suçluları avlamakla meşguldür. Bir diğer risk etmeni ise terör gruplarıdır. Dark web'de gezinirken terör gruplarının hedefi olabilir ve kendinizi bu grupların faaliyetlerinin ortasında bulabilirsiniz. Aynı şekilde çeşitli yer altı örgütlerinin de hedefi haline gelip onların kurbanı olabilirsiniz. Aynı zamanda hackerların da kurbanı olabilirsiniz veya güvenlik güçlerinin gözünde kendinizi potansiyel suçlu konumuna düşürebilir ve yasal süreçlerle karşı karşıya kalabilirsiniz. Son olarak, dark web hayatınızı veya başkalarının hayatını geri dönülemez biçimde mahvetme potansiyeline sahip birçok riski barındırmaktadır.

Peki bu risklere karşı ne tür önlemler alabiliriz? Bunu adım adım açıklayalım. İlk olarak, dark web'e bağlanmadan önce cihazınızın güvenlik önlemlerini almalısınız. Bu konuda yapabileceğiniz bazı şeyler şunlardır: 
1) Dark web'e sanal bir makine üzerinden bağlanmak ve bu makinayı asıl ağınız ile direkt bağlantıdan korumak. 
2) Disk şifrelemesi kullanmak. 
3) Güçlü ve güvenilir bir güvenlik duvarı kullanmak. 
4) Güvenilir antivirüs programları kullanmak. 
5) İşletim sistemi ve uygulamaların güncel sürümlerini kullanmak. 
İkinci adım ise tarayıcı ayarlarını yapmak. Bu adımda çerez temizleme, izleme engelleyicileri, izin verilen yetkiler gibi konularda dikkatli ayarlamalar yapılmalı, güvenilir ve güncel bir tarayıcı kullanılmalıdır. 
Üçüncü adım ise ağ güvenliğini sağlamaktır. Bu konuda yapabileceğiniz şeyler şunlardır: 
1) Sistem üzerindeki ağ adaptörüne direkt bağlanmak yerine, sanal bir makina üzerinde güvenilir bir gateway çözümü kullanarak sanal bir ağ adaptörü oluşturmak ve kullanmak. 
2) Tor, I2P gibi ağ teknolojilerini kullanarak IP adresinizi gizlemek. 
Dördüncü adımda ise artık dark web'e bağlandık ve burada dikkat etmemiz gereken hususlar ve alınması gereken önlemler bulunmaktadır. Bunlar başlıca şunlardır: 
1) Aldatıcı içeriklere karşı dikkatli olmak ve içeriklerin güvenilirliklerini sorgulamak. 
2) Linklere tıklama konusunda çok dikkatli olmak. 
3) Herhangi bir üyelik oluştururken e-posta olarak ProtonMail gibi güvenli servislerden alınmış e-postaları kullanmak ve bu e-postaları günlük kullanımınızda ya da özel işlerinizde kullanmamak. 
4) Şifre belirlerken güvenilir şifre yönetim uygulamalarından güçlü şifreler alarak bunları kullanmak ve bu şifre bilgilerini şifrelenmiş bir veritabanında tutmak. 
5) Herhangi biriyle iletişim kurarken çok dikkatli olmak ve iletişim halinde kendiniz hakkında hiçbir bilgi vermemeye özen göstermek. 
6) Dosya paylaşımı için güvenilir anonimlik teknolojilerini kullanan servisleri kullanmak. 
7) İletişim için anonimlik ve şifreleme sağlayan güvenilir iletişim sistemlerini kullanmak. 
8) Yasadışı faaliyetlerden kaçınmak. 
9) Hiçbir şekilde hiçbir yerde sizinle ilgili en ufak bir bilgiyi dahi kullanmamak. 
10) Sürekli aynı sahte kimliği kullanmaktan kaçınarak çeşitli sahte kimliklerle kendinizi gizlemek. 
11) Yasadışı faaliyetlerden uzak durmak.

Raporumuzun son kısmında ise dikkat edilmesi gereken etik hususlardan bahsedeceğiz. Dark web'de dolaşırken etik kurallara uymak aslen zordur ve etik dışı hareket edilmesi riski yüksektir. Bu sebeple etik kurallara uygun şekilde hareket etmek amacıyla azami dikkat elzemdir. Dark web'de gezinirken uyulması gereken bazı etik kurallar şunlardır: 
1) Yasadışı her türlü faaliyetlerden kesinlikle uzak durulmalı, bu tür faaliyetleri gözlemlemek amaçlanıyor ise dahil olunmadan pasif gözlem yapılmalıdır. 
2) Kimlik bilgisi gizliliğine riayet edin. 
3) Bilgi paylaşımı yapmak amacıyla bilgi toplanıyor ise karşınızdaki kişinin verdiği bilgilere dikkat edin ve açık bir şekilde bilgi paylaşımı yapacağınızı belirterek onaylarını alın. 
4) Elde edilen bilgilerin doğruluğunu araştırın. 
5) Irkçı, etik dışı ve zehirli içeriklere karşı dikkatli olun ve bunlardan uzak durun. 
6) Araştırma yürütüyorsanız gerekli mercilerden gerekli izinleri alın ve belirli etik kurallarına riayet edin.